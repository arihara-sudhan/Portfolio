{
  "title": "Kural Explanations",
  "content": [
    {
      "num": 1,
      "kural": "அகர முதல எழுத்தெல்லாம் ஆதி\nபகவன் முதற்றே உலகு.",
      "explanation": "அகரம், அனைத்து எழுத்துக்களுக்கும் முதன்மையானது. அதுபோல, ஆதியான இறைவன், உலகிற்கே முதன்மையானவர். இக்குறளில் படைப்பியல் தத்துவம் ஏற்கபடுவதை அறியமுடியும். அதாவது, “உலகிற்கு அடிப்படையானவர், ஆதியான இறைவன்” எனும்போது, இயற்கையின் அதீதநேர்த்திக்கான புதிரை, “இறைவன்” என்ற ஒற்றை வார்த்தையில் உடைத்திடலாம். வானில் சுழந்து சுற்றும் கிரகங்கள் சற்றே நகர்ந்து ஒழுங்கு-குலைந்தால் நடப்பதென்ன? நம் உடலிலிருக்கும் கோடான கோடி செல்களின் அதீத நேர்த்திக்கான காரணம் என்ன? என்றெல்லாம் சிந்திக்கையில், ஒரு கட்டந்தாண்டி நம்மால் ஊகிக்கவே முடியாமல்போகும் (அறிவிற்கப்பாற்பட்டவை). அந்நேரம் வரும் ஒற்றை பதிலே இறைவன். இந்த குறளில், எழுத்தை இறைவனோடு ஒப்பிட காணலாம். அதுவும் அகரத்தை, ஆதிபகவனோடு ஒப்பிட காணலாம். அகரத்திற்கு அவ்வளவு மேன்மை போல… “நானே ஆதியும் (ஆல்ஃபா) அந்தமுமாக (ஒமேகா) உள்ளேன்” என ஒரு விவிலிய வசனம் உண்டு. மேலும், “ஆதியிலே ஒரு வார்த்தை” என பிரிதொரு வசனமும் அதிகாரத்தை தொடங்கி வைக்கும். சிலர், இதுபோன்ற சில வசனங்களை காட்டி, திருவள்ளுவர் ஒரு கிறித்தவர் என வாதாடுவர். கீதையிலோ, “எழுத்துக்களில் நான் அகரமாகவுள்ளேன்” என கண்ணன் கூறியதாகவுண்டு. சில குறள்களில் வரும், இந்திரன், கண்ணன் போன்ற தமிழரின் ஐந்திணை கடவுளரின் பெயர்களை காட்டி, திருவள்ளுவரை ஓர்ஹிந்து என்பதுமுண்டு. சிலர் சமணர் என்பர்! சிலர் பௌத்தர் என்பர்! திருக்குறளின் அருமை அறிந்தவர்கள் இவர்களே! அதன் அருமை கருதி, “இது எங்களோடது” என்று அடித்துக்கொள்கிறார்கள் என்றால், அது மாச்சிறந்தது தானே!!? அடித்துக்கொள்ளட்டும்! இந்த குறளை சற்று அறிவியலோடும் பின்னமுடியும். அதாவது, நாதம் எனும் சத்தத்தை அந்த வார்த்தை என கொள்ளலாம். Big Bang எனும் பெருவெடிப்பின் மூலமாக அண்டம் தோன்றியதாக அறிவியல் கூறுகிறது. அந்த நாதமே அனைத்திற்கும் தொடக்கமாயிருந்துள்ளது. கருவறை முழங்கும் மந்திர உச்சரிப்புகள் தொடங்கி, மயங்கிய கோழிக்குஞ்சை பாதிரத்தில் மூடி, தட்டவும் உயிர்ப்பிக்கும் தட்டல் சத்தம் வரை இந்த நாதத்தை விளங்கலாம். சத்தமே… வெட்டவெளியே… காணவொன்னா நெருப்பே…. விவரிக்க முடியா ஒன்றே…. அனைத்திற்கும் காரணமாயிருந்துள்ளது."
    },
    {
      "num": 2,
      "kural": "கற்றதனால் ஆய பயனென்கொல் வாலறிவன்\nநற்றாள் தொழாஅர் எனின்.",
      "explanation": "தூய அறிவு பெற்றவனின் நல்லடியை தொழாதார், எவ்வளவு படித்தும் அடையும் பயன்தான் என்ன? இந்த குறள், கடவுள் நம்பிக்கை இல்லாதாரின் மீது அடிக்கடி தொடுக்கப்படும் கணையாகும். இதில், வாலறிவன் என்ற சொல் நோக்கத்தக்கது. வாலறிவன் என்பது, அறிவில் மிகைத்தவன் என பொருள் தெளிகிறது. தூய அறிவு என்பது, எது எப்படியோ அதை அப்படி அறியும் அறிவு. அதாவது, மாசற்ற அறிவு. மெய்யோடு பொய் கலக்காத சீரிய அறிவு. இதில், இறைவன் என்ற சொல்லாடல் இல்லாமல் வாலறிவன் என குறிப்பிடப்பட்டுள்ளது, உரை எழுதிய சில நாத்திகர்களுக்கு சற்று சௌகரியமாக போனது கண்கூடு. மிகைத்த அறிவு என்பதை, “இதுதான்” என தீர்மானிக்கவே முடியாது. செவ்வாய் கிரகத்தில் குடியேற வகைசெய்தது ஓர் அறிவுதான். ஆனால், அதையும் கடந்த மாபெரும் அறிவு நுணுக்கங்கள், பெரும் வெட்டவெளியில் நம் தீண்டலுக்காக காத்து உறங்கிகொண்டிருக்கின்றன. அவை, ஈறில்லா பெருவெளியில் ஈறில்லாமல் நிறைந்தவை. கற்க கற்க கடுகளவுகூட நம்மில் வராத அளவுடையவை. நம் அறிவியல் கண்டுபிடித்தது, “கடுகளவு கூட இல்லை” என்றே கூறிடவேண்டும். இதை புதிர்மயமாக்காமல் சொல்லபோனால், “கடவுளின் மடமையே மனிதனின் அறிவு” என கூறுவதுண்டு. பெரும் வெட்டவெளியின் அதீதநேர்த்திக்கும் புதிர்க்குமான ஒற்றை பதிலே கடவுள். பெருவெட்டவெளியின் புதிர்நுணிக்கத்தினை தீண்டி புதிர் அவிழ்த்து மிகைத்த அறிவை பெற முயலாமலிருந்தால், கற்றதனால் என்ன பயன்?"
    },
    {
      "num": 3,
      "kural": "மலர்மிசை ஏகினான் மாணடி சேர்ந்தார்\nநிலமிசை நீடுவாழ் வார்.",
      "explanation": "மலர்மீது இருப்பவனாகிய கடவுளின் புகழுடைய திருவடிகளை அடைந்தவர் இப்பூமியின் மீது நீடூழி காலம் வாழ்வர். இங்கு மலர் மீது சென்று அமர்ந்தவன் என்றதும் படைப்புக்கடவுளான அயனை நினைவுகூறலாம். ஆனால், இது அயனுக்கான குறள் அன்று! மலர்மிசை ஏகுவது என்பது ஓர் ஓகமுறை. இந்த ஓகமுறையையே இன்று உலகமதங்கள் ஒவ்வொன்றும் ஒவ்வொரு விதத்தில் தெரிந்தோ தெரியாமலோ தன்னகத்தே கொண்டுள்ளன. சாத்தான் பாம்பாகி வந்து சீண்டசொன்னதும் இதைதான்!  பாற்கடல் கடைந்து பகிர்ந்ததும் இதைதான்! ஒற்றை வார்த்தையில் சொல்ல போனால், குண்டலினி! இந்த ஓகத்தின் இறுதிநிலைதான், நெற்றியில் மூன்றாவது கண் எனப்படும் ஆட்சி புள்ளி இயக்கமுறுவது! மூச்சுவிடுவதை போலவும், கண் இமைப்பதை போலவும் நம் உடலிலுள்ள சாதாரண இயல்புதான் இதுவும்! இது இயக்கமுறுவது ஆயிரம் இதழ்களுடைய தாமரை மலர்வதை போன்றதாம்… அதையும் தாண்டி செல்வதுதான், அதாவது அந்த மலரையும் தாண்டி சென்று மலர்மிசை ஏகுவதுதான் சித்தமாம். அதுவே பேரொளியாம். சித்தம் பெற்றோர்கள் வழிநடத்துபவர்கள்! சுறுசுறுப்பானவர்கள்! ஞானிகள்! அவர்களே நம்மை ஆண்டவர்கள்! நம் முன்னோர்கள்! “கொண்டை அமுது” என அகிலத்திரட்டு இந்த மலர் உவமையை வரையறுக்கும். அவ்வாறு சித்தம் பெற்ற அறிவிற்சிறந்தோரை பின்பற்றி அதே வழியடைபவர்கள், நிலமிசை அழிவின்றி அவர்களைபோலவே பெருவாழ்வடைவர். இவ்வரிசையில்தான் வள்ளலார் முதலானவர்களும்…"
    },
    {
      "num": 4,
      "kural": "வேண்டுதல் வேண்டாமை இலானடி சேர்ந்தார்க்கு\nயாண்டும் இடும்பை இல.",
      "explanation": "விருப்பு, வெறுப்பு முதலான குணம் துறந்த கடவுளின் திருவடிகளை சேர்ந்தார்க்கு எப்போதும் துன்பம் இல்லை. கடவுள் என்றால், “எல்லாவற்றையும் கடந்தும், எல்லாவற்றிற்கு உள்ளும் உள்ள ஒன்று” என சிலர் பொருள் மொழிவர். கடவுள் என்ற சொல்லுக்கு, “கடந்து உள் சென்றவர்” என பொருள் கூறுவதுண்டு. அதாவது, சில நிலைகளை கடந்து உள் சென்றவர். எதனுள் சென்றவர்? தன்னுள் சென்றவர் என முடித்திடலாம். அவ்வாறு கடந்து சென்ற நிலைகளில்தான் விருப்பம், வெறுப்பு என்ற குணங்களும் வருகின்றன. கடவுள் என்பவர் அனைத்து குணங்களையும் தாண்டியவராயிருக்க, ஏது கோபம்? ஏது இன்பம்? “இன்பமற்ற ஓகியை இருளும் வந்து அணுகுமோ” என்கிறார் சிவவாக்கியர். இன்பமென்று ஒன்று இருந்தால்தானே துன்பத்தை பிரித்துணர முடியும்? அந்த இன்பத்தையும் துறந்த ஓகியர்கள் அடைந்திருப்பவராக இருக்கும்போது, அவர்களது வாழ்க்கையிலே எவ்வளவுமே இடும்பை வராது. “இன்னு வருமானம் இல்லை” எனக் கூறுவதுண்டு. மொத்தமாக, “இன்று துன்பம் தவிர்ந்தார்கள்” எனும் நிலை அரிதாக இருக்கும். பெருமக்கள் உடல் பாதிப்பை அணுகச் செய்யும், வாயில் வரும் சிரிப்பின் அங்கம் போலவும், புகழ், இன்பம், துன்பம் ஏதுவும் வரமாட்டேனோ! எப்போதும் இடும்பை மறக்கவே முடியாத நிலைதான்! என்ன காரணம் என்பர்? இடும்பை விரும்பி நாடகப்படுத்தும் குணம் துள்ளுவதால்! "அந்த நிலைக்கு யார் போகவில்லை!" என சொல்லலாம். இருப்பினும், வாழ்வின் பயனையும் விட ஆற்றுவிடமுடியாமல் வாழ்வதற்காக சாதனை செய்த நம்மை போலவே! அந்த கடவுள் அறிவிலுள்ளவர்கள் இவ்வாறு சாதிப்பது மாதிரி, நாள்தோறும் கொணர்ந்து வாழவேண்டும். வாராத இடும்பையை, "இப்போதோ உண்மை ஒருவன் அஞ்சாது மாறும்" என்று சொலலாம்."
    }
  ]
}
